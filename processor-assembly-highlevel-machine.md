## ภาษาเครื่อง (Machine Language)
การเขียนโปรแกรมเพื่อสั่งให้คอมพิวเตอร์ทำงานในยุคแรกๆ จะต้องเขียนด้วยภาษาซึ่งเป็นที่ยอมรับของเครื่องคอมพิวเตอร์ที่เรียกว่า “ภาษาเครื่อง” ภาษานี้ประกอบด้วยตัวเลขล้วน ทำให้เครื่องคอมพิวเตอร์สามารถทำงานได้ทันที ผู้ที่จะเขียนโปรแกรมภาษาเครื่องได้ ต้องสามารถจำรหัสแทนคำสั่งต่างๆได้ และในการคำนวณต้องสามารถจำได้ว่าจำนวนต่างๆ ที่ใช้ในการคำนวณนั้นถูกเก็บไว้ที่ตำแหน่งใด ดังนั้นโอกาสที่จะเกิดความผิดพลาดในการเขียนโปรแกรมจึงมีมาก นอกจากนี้เครื่องคอมพิวเตอร์แต่ละระบบมีภาษาเครื่องที่แตกต่างกันออกไป ทำให้เกิดความไม่สะดวกเมื่อมีการเปลี่ยนเครื่องคอมพิวเตอร์เพราะจะต้องเขียนโปรแกรมใหม่ทั้งหมด

![image](https://user-images.githubusercontent.com/98943447/164374544-1bf91a3f-39c4-4975-bc12-7f062095d687.png)


## ภาษาแอสเซ็มบลี้ (low level language, assembly) 
ภาษาเครื่องนั้นเป็นภาษาที่มีความยุ่งยากมากในการเขียน จึงไม่นิยมนำมาเขียนและมีการนำใช้น้อย ดังนั้นได้มีการพัฒนาภาษาคอมพิวเตอร์ให้เหนือขึ้นอีกระดับหนึ่ง โดยการใช้ตัวอักษรภาษาอังกฤษเป็นรหัสแทนการทำงาน การใช้งานและการตั้งชื่อตัวแปรแทนตำแหน่งที่ใช้เก็บจำนวนต่างๆ ซึ่งเป็นค่าของตัวแปรนั้นๆ การใช้สัญลักษณ์ช่วยในการเขียนโปรแกรมนี้เรียกว่า “ภาษาระดับต่ำ” ซึ่งภาษาระดับต่ำเป็นภาษาที่มีความหมายใกล้เคียงกับภาษาเครื่อง มากบางครั้งจึงเรียกภาษานี้ว่า  “ภาษาอิงเครื่อง” (Machine – Oriented Language) ตัวอย่างของภาษาระดับต่ำ  ได้แก่ ภาษาแอสเซมบลี เป็นภาษาที่ใช้คำในอักษรภาษาอังกฤษเป็นคำสั่งให้เครื่องทำงาน เช่น ADD หมายถึง บวก SUB หมายถึง ลบ เป็นต้น การใช้คำเหล่านี้ช่วยให้การเขียนโปรแกรมง่ายขึ้นกว่าการใช้ภาษาเครื่องที่เป็นตัวเลขล้วน 

![image](https://user-images.githubusercontent.com/98943447/164373960-f4d18b75-826c-4d40-bdc3-f78035e80aea.png)


## ภาษาระดับสูง (High Level Language)
ภาษาระดับสูงนั้นเป็นภาษาที่ใช้ในการเขียนคำสั่งโปรแกรมคอมพิวเตอร์โดยที่ผู้เขียนโปรแกรมนั้นไม่มีความจำเป็นที่ต้องรู้โครงสร้างภายในเครื่องคอมพิวเตอร์แม้แต่อย่างใด ซึ่งภาษาระดับสูงนี้อาจมีองค์ประกอบเป็นภาษาธรรมชาติและใช้งานง่ายกว่า ทำให้กระบวนการพัฒนาโปรแกรมตามข้อกำหนดนั้นเรียบง่ายกว่าและสามารถทำความเข้าใจได้ดีกว่า ภาษาระดับสูงนั้นเป็นภาษาที่สร้างขึ้นเพื่อที่จะช่วยอำนวยความสะดวกในการเขียนโปรแกรม กล่าวคือลักษณะของคำสั่งจะประกอบด้วยคำต่างๆ ในภาษาอังกฤษ ซึ่งผู้อ่านสามารถเข้าใจความหมายได้ทันที ผู้เขียนโปรแกรมจึงเขียนโปรแกรมด้วยภาษาระดับสูงได้ง่ายกว่าการเขียนด้วยภาษาแอสเซมบลีหรือภาษาเครื่อง ภาษาระดับสูงนั้นมีอยู่ด้วยกันมากมายหลายภาษา เช่น ภาษาฟอร์แทรน(FORTRAN) ภาษาโคบอล(COBOL) ภาษาปาสคาล(Pascal) ภาษาเบสิก(BASIC) ภาษาวิชวลเบสิก(Visual Basic) ภาษาซี(C) และภาษาจาวา(Java) เป็นต้น โปรแกรมที่เขียนด้วยภาษาระดับสูงแต่ละภาษาจะต้องมีโปรแกรมที่ทำหน้าที่ในการแปลภาษาระดับสูงให้เป็นภาษาเครื่อง เช่น โปรแกรมแปลภาษาฟอร์แทรนเป็นภาษาเครื่อง โปรแกรมแปลภาษาปาสคาลเป็นภาษาเครื่อง เป็นต้น โดยคำสั่งหนึ่งคำสั่งในภาษาระดับสูงจะถูกแปลเป็นภาษาเครื่องหลายคำสั่ง

![image](https://user-images.githubusercontent.com/98943447/164370182-5bcd4fdc-362e-49c3-808d-7798e581aea3.png)


## โปรแซสเซสเซอร์ (processor,microcontroller)
โปรแซสเซสเซอร์ คือหน่วยประมวลผลกลาง (Central Processing Unit) หรือ CPU  หรือ โปรเซสเซอร์ (Processor) โดยจะเป็นองค์ประกอบที่มีสำคัญต่อเครื่องคอมพิวเตอร์ทุกประเภทในโลก จะเปรียบเสมือนเป็นมันสมองให้กับคอมพิวเตอร์ ซึ่งประกอบไปด้วยวงจรทางไฟฟ้ามากมายที่อยู่บนแผ่นซิลิกอนซิป  โดยมันมีขนาดที่เล็กมากๆ

![image](https://user-images.githubusercontent.com/98943447/164376869-d49c4a2b-a3c1-43b7-9881-1d1a1594d215.png)



